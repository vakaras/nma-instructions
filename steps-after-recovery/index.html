<!DOCTYPE html>
<html>
  <head>
    <meta charset="UTF-8">
    <style type="text/css">
      .italic {
        font-style: italic;
      }
      .verbatim {
        font-style: italic;
      }
    </style>
    <title>Saugumo patarimai</title>
  </head>
  <body>

    <p>
      Šiame puslapyje yra pateikiama informacija, ką daryti, jei
      įtariate, kad į Jūsų GMail buvo bandoma įsilaužti. Taip pat,
      kaip galima būtų sumažinti tokio įsilaužimo tikimybę arba jo
      padarytą žalą.
    </p>

    <h1>Prevencija</h1>

    <h2>Ryšio šifravimas</h2>

    <ol>
      <li>
        <p>
          Visada prieš jungdamiesi prie Gmail įsitikinkite, ar
          naudojamas saugus ryšys. Daugumoje naršyklių prie adreso
          turi būti spynelė, ant kurios paspaudus išlenda užrašas:
          „Jūs prisijungėte prie svetainės google.com … Tai
          liudija: Google Inc“. Pavyzdys, kaip tai atrodo Firefox:
        </p>
        <img src="0001.png" />
      </li>
      <li>
        <p>
          Nusistatykite, kad visada ryšys su Gmail būtų šifruojamas.
          Tai galite padaryti nuėję į nustatymu (dantratis →
          „Nustatymai“) ir kortelėje „Bendras“ prie
          „Naršyklės prijungimas:“ pasirinkę „Visada naudoti
          https“:
        </p>
        <img src="0002.png" />
      </li>
    </ol>

    <h2>Tvarkingas atsijungimas nuo pašto</h2>

    <p>
      Baigdami darbą visada tvarkingai atsijunkite nuo pašto.
      Paspauskite ant savo vardo ir pavardės viršutiniame dešiniajame
      kampe, o tada pasirinkite „Atsijungti“. Vien uždaryti
      naršyklę nepakanka, nes nėra sunaikinama sesija serverio
      pusėje ir piktavaliai gali toliau ja naudotis.
    </p>
    <img src="0005.png" />

    <h2>Reguliariai keiskite slaptažodį</h2>

    <p>
      Reguliariai keisdami slaptažodį sumažinate tikimybę, kad jį
      gavę piktavaliai spės padaryti ką nors blogo. GMail paskyros
      slaptažodį galite pasikeisti nuėję šiuo adresu:
      <a href="https://security.google.com/settings/security">
        https://security.google.com/settings/security
      </a>, skiltyje „Slaptažodis“.
    </p>
    <p>
      Slaptažodis turėtų būti bent 8 simbolių ilgio ir jame
      turėtų būti bent po vieną: skaičių, mažąją raidę,
      didžiąją raidę ir skyrybos ženklą.
    </p>

    <h2>Atkūrimo parinkčių nustatymas</h2>

    <p>
      Tam, kad galėtumėte atkurti prieigą prie prarastos GMail paskyros
      turite nuolat atnaujinti atkūrimo parinktis. Tai galite padaryti
      nuėję į puslapį 
      <a href="https://security.google.com/settings/security">
        https://security.google.com/settings/security
      </a>, skiltyje „Atkūrimo parinktys“.
    </p>

    <h2>Perspėjimų nustatymas</h2>

    <p>
      GMail stebi ar Jūsų paskyroje nevyksta neįprasta veikla ir
      aptikę tokią veiklą Jums gali apie tai pranešti atsiųsdami
      SMS žinutę į Jūsų telefoną. Šią funkciją galite aktyvuoti
      puslapyje 
      <a href="https://security.google.com/settings/security">
        https://security.google.com/settings/security
      </a>, skiltyje „Pranešimai“.
    </p>

    <h2>Patvirtinimo dviem veiksmais aktyvavimas</h2>

    <p>
      Patvirtinimas dviem veiksmais suteikia antro lygio apsaugą Jūsų
      GMail paskyrai (pirmo lygio apsauga yra slaptažodis). Aprašymą,
      kaip jį aktyvuoti, galite rasti
      <a href="http://astrauskas.lt/Nbd834bdHdjwBcdN83dwuadbedBq/">čia</a>.
    </p>
    <p>
      Aktyvavę patvirtinimą dviem veiksmais nepamirškite reguliariai
      peržiūrėti konkrečioms programoms suteiktų slaptažodžių
      sąrašą ir iš jo pašalinti jau nebenaudojamas programas.
    </p>
    <p>
      Beje, patvirtinimą dviem veiksmais taip pat palaiko ir
      <a href="https://www.facebook.com/">facebook</a>
      bei <a href="https://login.live.com">„Microsoft“ paskyra</a>.
    </p>

    <h2>Nenaudojamų prijungtų programų ir svetainių atjungimas</h2>

    <p>
      Tam, kad Jums nereikėtų kiekvienoje svetainėje įvedinėti
      informacijos apie save kiekvieną kartą iš naujo, Google
      suteikia galimybę Jums leisti svetainėms ir programoms prieiti
      prie Jūsų paskyros duomenų. Sužinoti, kokioms svetainėms ir programoms
      esate suteikę prieigą, galite puslapyje
      <a href="https://security.google.com/settings/security">
        https://security.google.com/settings/security
      </a>, skiltyje „Prijungtos programos ir svetainės“.
    </p>

    <h2>Išjunkite persiuntimą, POP3 ir IMAP</h2>

    <p>
      Jei nesinaudojate laiškų persiuntimu, POP3 ir IMAP funkcijomis,
      jas turėtumėte išjungti. Tai galite padaryti nuėję į
      elektroninio pašto nustatymus (dantratis → „Nustatymai“) ir
      skiltyje „Persiuntimas ir POP/IMAP“:
      <ul>
        <li>Pažymėkite „Išjungti persiuntimą“</li>
        <li>Pažymėkite „Išjungti POP“</li>
        <li>Pažymėkite „Išjungti IMAP“</li>
        <li>Paspauskite „Įrašyti pakeitimus“</li>
      </ul>
    </p>

    <h2>Paskyros veiklos stebėjimas</h2>

    <p>
      Google neįprastos veiklos stebėjimo algoritmas gali atpažinti,
      kad vyksta kažkas ne taip, jei prie tos pačios paskyros yra
      prisijungiama panašiu laiku iš skirtingų geografinių vietų.
      Pavyzdžiui, jei yra užfiksuojama, kad kažkas prisijungė prie
      paskyros iš Vilniaus, o po kelių valandų iš Miuncheno, tai
      Google greičiausiai praneš apie neįprastą veiklą. Tačiau,
      jei abu kartus bus prisijungta iš Lietuvos, tai Google tai
      atrodys normalu.
    </p>
    <p>
      Siekdami laiku pastebėti, kad kas nors kitas prisijungė prie
      Jūsų paskyros, turėtumėte reguliariai stebėti paskyros
      „Aktyvumo informaciją“. Ją galite pamatyti prisijungę prie savo
      pašto ir apatiniame dešiniajame puslapio kampe paspaudę ant
      „Naujausia veikla paskyroje: … Detaliau“:
    </p>
    <img src="0003.png" />
    <p>
      Paspaudus ant nuorodos turėtų atidaryti tokį puslapį:
    </p>
    <img src="0004.png" />
    <p>
      Jeigu prie pašto visada jungiatės tik namie, tai IP adresas
      visur turėtų būti tas pats. Taip pat paspaudę ant „Rodyti
      išsamią informaciją“ turėtumėte pamatyti kliento aprašymą,
      atitinkantį Jūsų naudojamą programinę įrangą.
    </p>
    <p>
      <span class="italic">Pastaba:</span> Jeigu į Jūsų paskyrą buvo
      įsilaužta, ši informacija yra itin svarbi informatikui, kuris
      bandys išsiaiškinti, kas atsitiko. Ją galite išsisaugoti savo
      kompiuteryje tiesiog pasirinkę „Failas“ → „Įrašyti
      kaip…“ iš naršyklės meniu. (Naršyklės meniu, jei jis
      nėra rodomas, paprastai galima atverti spustelėjus kairįjį
      „Alt“ klavišą.)
    </p>

    <h1>Veiksmai, kai įtariama, kad buvo įsilaužta</h1>

    <p>
      Jeigu įtariate, kad į Jūsų GMail buvo įsilaužta,
      turėtumėte atlikti šiuos veiksmus:
      <ol>
        <li>
          Jei vis dar galite prisijungti prie paskyros, nueikite į
          „Aktyvumo informacijos“ puslapį ir jame nuspauskite
          mygtuką „Atsijungti nuo visų kitų sesijų“ (jei toks
          yra), o tada iš karto pasikeiskite savo paskyros
          slaptažodį.
        </li>
        <li>
          Apie tai informuokite NMA IT administratorius Vytautą ir
          Aleksą. (Jei susisiekti nepavyksta, nelaukite, palikite
          žinutę ir tęskite toliau.)
        </li>
        <li>
          Pereikite per visus skyriuje „Prevencija“ išvardintus punktus
          ir patikrinkite, ar visur įrašyta teisinga informacija. (Tai yra,
          ar piktavaliai nepakeitė nustatymų.)
        </li>
        <li>
          <p>
            Susisiekite su pažįstamu informatiku, kad padėtų pašalinti
            problemos priežastis. Tyrimui dažniausiai yra labai naudinga
            turėti tokią informaciją:
          </p>
          <ol>
            <li>
              „Aktyvumo informacijos“ puslapio kopiją. Puslapį
              galite tiesiog įrašyti, suarchyvuoti ir nusiųsti.
            </li>
            <li>
              Jei įtariate, kad Jūsų kompiuteris buvo užkrėstas virusu,
              tada būtų naudinga žinoti:
              <ol>
                <li>
                  Kokią operacinę sistemą naudojate ir kokią jos versiją?
                </li>
                <li>
                  Kokią naršyklę naudojate ir kokią jos versiją?
                </li>
                <li>
                  Ar pastebėjote kokios nors dar neįprastos veiklos
                  kompiuteryje? (Sulėtėjęs darbas, siunčiami masiniai
                  laiškai, programos, kurių neįrašinėjote, ir t.t.)
                </li>
              </ol>
            </li>
            <li>
              Jei įtariate, kad virusu apsikrėtėte gavę laišką, tai būtų
              naudinga žinoti:
              <ol>
                <li>
                  Su kokia programa perskaitėte tą laišką? Ar tuo
                  metu prie pašto buvote prisijungę per GMail
                  svetainę, ar naudojote pašto klientą tokį kaip Thunderbird
                  ar Microsoft Outlook.
                </li>
                <li>
                  Kada gavote laišką?
                </li>
                <li>
                  Kada perskaitėte laišką?
                </li>
                <li>
                  Kada atsijungėte nuo pašto ir ar atsijungėte tvarkingai?
                </li>
              </ol>
              <p>
                <span class="italic">Pastaba:</span> Jei atsidarėte
                įtartiną laišką, tai būtų gerai, jei išsisaugotumėte
                to laiško „originalą“:
              </p>
              <img src="0006.png" />
              <p>
                Vėliau, jei paaiškės, kad Jūsų kompiuteris buvo
                apkrėstas tame laiške esančiu virusu, laiško
                „originalas“ gali labai praversti aiškinantis
                viruso veikimo principus.
              </p>
            </li>
          </ol>
        </li>
      </ol>
    </p>

    <p>
      Jeigu įtariate, kad į kieno nors kito GMail buvo įsilaužta,
      tai turėtumėte tam asmeniui apie tai pranešti naudodamiesi
      kitais kanalais (pavyzdžiui, telefonu arba per Facebook). Taip
      pat, jei įtariate, kad buvo įsilaužta į kieno nors, turinčio
      prieigą prie NMA IT servisų, paskyrą, turite apie tai pranešti
      NMA IT administratoriams Vytautui ir Aleksui.
    </p>
  </body>
</html>
